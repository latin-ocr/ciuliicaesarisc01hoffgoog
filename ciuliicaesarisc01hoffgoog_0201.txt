192 nn annno eunuco

rium deponere coegit, Conuictolitauem, qui per sacer
dotes more civitatis intermissis magistratibus esset
creatus, potestatem obtinere iussit.

34. Hoc decreto interposito cohortatus Aeduos,
ut controversiarum ac dissensionis obliviscerentur
atque omnibus omissis rebus huic bello servirent
eaque, quae meruissent, praemia ab se devicta Gallia
exspectarent equitatumque omnem ct peditum milia
decem sibi celeriter mitterent, quae in praesidiis rei
frumentariae causa disponeret, exercitum induas

spartes divisit: quattuor legiones in Senones Pari-
siosque Labieno ducendas dedit, sex ipsein Arver-
nos ad oppidum Gergoviam secundum flumen Elaver
duxit3 equitatus partem illi attribuit, partem sibi

ereliquit. Qua re cognita Vercingetorix omnibus iu·
terruptis eius fluminis pontibus ab altera fluminis
parte iter facere coepit.

35. Oum uterque utrimque exisset exercitus, in
conspectu fereque e regione castris castra ponebant
Dispositis exploratoribus, necubi effecto ponte Ro
mani copias traducerent, erat in magnis Caesari
difficultatibus res, ne maiorem aestatis partem flu·
mine impediretur, quod non fere ante autumnum

sElaver vado transiri solet. Itaque, ne id accideret,
silvestri loco castris positis e regione unius eorum
pontium, quos Vercingetorix rescindendos curaverat,
postero die cum duabus legionibus in occulto restitit3
ereliquas copias cum omnibus impedimentis, ut con·
sueverat, misit immixtis captivis quartis quibusque
cohortibus, uti numerus legionum constare videretur.
sHia quam longissime possent egredi iussis, cum

 

