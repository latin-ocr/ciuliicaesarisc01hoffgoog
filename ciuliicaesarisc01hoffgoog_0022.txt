nisan 1, ose. to-1o. 13

solo ca, quae in conventu dixerat. Dicit liberius
atque audacius. Eadem secreto ab aliis quaerit,
reperit esse vera: ipsum esse Dumnorigem, summas
audacia, magna apud plebem propter liberalitatem
gratia, cupidum rerum novarum. Complures annos
portoria reliquaque omnia Aeduorum vectigalia
parvo pretio redempta habere, propterea quod illo
licente contra liceriv audeat nemo. His rebus etr
suam rem familiarem auxisse et facultates ad lar-
giendum magnas comparasse3 magnum numeruma
equitatus suo sumptu semper alere et circum se
habere, neque solum domi, sedetiam apud fini-o
timas civitates largiter posse atque huius potentiae
causa matrem in Biturigibus homini illic nobilis-
simo ac potentissimo collocasse, ipsum ex Helvetiis r
uxorem habere, sororem ex matre et propinquas
suas nuptum in alias civitates collocasse. Favere 3
et cupere Helvetiis propter eam affinitatem, odisse
etiam suo nomine Caesarem et Romanos, quod
eorum adventu potentia eius deminuta, et Divitiacus
frater in ¹antiquum locum gratiae atque honoris sit
restitutus. Si quid accidat Romanis, summam in 0
spem per Helvetios regni obtinendi venire; imperio
populi Romani non modo de regno, sed etiam de
ea, quam habeat, gratia desperare. Reperiebat etiam ιο
in quaerendo Caesar, quod proelium equestre ad-
versum paucis ante diebus esset factum, initium
eius fugae factum a Dumnorige atque eius equi·
tibus (nam equitatui, quem auxilio Caesari Aedui
miserant, Dumnorix praeerat): eorum fuga reliquum
esse equitatum perterritum.

 

